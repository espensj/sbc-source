# ዶሮና አምሳ እግር

##
ዶሮና አምሳ እግር ጓደኞች ነበሩ። ሁሌም ግን ይፎካከራሉ። አንድ ቀን ኳስ ለመግጠምና ማን እንደሚበልጥ ለማዬት ወሰኑ።

##
ወደኳስ ሜዳ ሄዱና መጫወት ጀመሩ። ዶሮዋ ፈጣን ነበረች ግን አምሳ እግርም ከሳ ይበልጥ ነበር። ዶሮ አርቃ ትለጋለች፣ ግን አምሳ እግርም ከሷ አርቆ ይለጋል። ዶሮ መደካከምና መናደድ ጀመረች።

##
በሪጎሪ (ፍጹም ቅጣት ምት) ይዋጣልን ብለው ወሰኑ። መጀመሪያ አምሳ እግር በረኛ ሆነ። ዶሮ መታች፣ አንድ ጎል አገባች። በመቀጠል የአምሳ እግር ተራ ሆነ- መምታት- ጎል አስቆጥሮ ማካካስ አለበት።

##
አምሳ እግር መታ፣ አገባ። አምሳ እግር አታሎ አልፎ አገባ። አምሳ እግር በጭንቅላቱ መታ፣ አገባ። አምሳ እግር አምስት ጎል አገባ።

##
ዶሮ በመሳቷ በጣም ተናደደች። በጣም አሳዛኝ ተሸናፊ ሆነች። አምሳ እግር መሳቅ መፈንደቅ ጀመረ ምክንያቱም ጓደኛውም ብትሆን እንዲህ ያለ ፈንጠዝያ ታበዛ ነበር።

##
ዶሮ በጣም ተናዳ ነበር ከዚያ ማንቁርቷን (አፏን) ከፈተችና አምሳ እግርን ዋጠችው።

##
ዶሮ ወደቤቷ እየሄደች ሳለ የአምሳ እግር እናት አገኘቻት። እናትዬዋ አምሳ እግርም “ልጄን አይተሻል?” ብላ ጠየቀቻት። ዶሮ በበኩሏ ምንም አላለች። እናትዬዋ አምሳ እግር በጣም ተጨነቀች።

##
ከዚያም እናትዬዋ አምሳ እግር ትንሽ ድምጽ ነገር ሰማች። “እርጂኝ እናቴ!” እያለ የሚጮህ ድምጽ። እናት አምሳ እግር አካባቢውን እየቃኘች በጥንቃቄ አዳመጠች። ድምጹ ከዶሮዋ ውስጥ እንደሚወጣ ተረዳች።

##
“ልጄ ያለህን ልዩ ኃይል ተጠቀም!” እናት አምሳ እግር ጮኸች። አምሳ እግር አስቀያሚ ሽታና አስከፊ ቃና መልቀቅ ጀመረ። ዶሮ ህመም ይሰማት ጀመር።

##
ዶሮ አገሳች። ከዚያ ዋጠችና ወዲያው አስታወከች። ከዚያም አነጠሰችና ሳላች። ደግማ ሳለች። አምሳ እግር አስተሊታ ነበር!

##
ዶሮ በሆዷ ውስጥ ያለው አምሳ እግር እስኪወጣ ድረስ አሳላት። ተፈትልኮ ወጣ። ከዚያም እናትዬዋ አምሳ እግር እና ልጇ ወደዛፉ ላይ ወጥተው ተደበቁ።

##
ከዚያን ጊዜ ጀምሮ ዶሮዎችና አምሳ እግሮች ጠላቶች ሆኑ።

##
* License: [CC-BY]
* Text: Winny Asara
* Illustration: Winny Asara
* Translation: Dawit Girma
* Language: am
