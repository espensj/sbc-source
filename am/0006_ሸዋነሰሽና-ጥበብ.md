# ሸዋነሰሽና ጥበብ

##
በድሮ ዘመን ሰዎች ምንም አያውቁም ነበር፡፡ ሰብል መዝራት፣ ሽመናም ሆነ የአንጥረኝነት ስራ እንዴት እንደሚሰራ ምንም ሃሳብ አልነበራቸውም፡፡ በሰማይ ያለው አምላክ ግን የዓለምን ሁሉ ጥበብ ይዞ ነበር፡፡ በአንድ ገንቦም ውስጥ በክብር አስቀምጦት ነበር፡፡

##
ከዕለታት አንድ ቀን አምላክ ይህን የዕውቀት ገምቦ ለሸዋነሰሽ ለመስጠት ወሰነ፡፡ ሸዋነሰሽ የሸክላውን ገንቦ ባየች ቁጥር አንድ አዲስ ነገር ታገኝ ነበር፡፡ ያስደስት ነበር!

##
ገብጋባዋ ሸዋነሰሽ ‹‹ይህን ገንቦ በአንድ ትልቅ ዛፍ ጫፍ በክብር አስቀምጠዋለሁ፡፡ ከዚያም ሁሉም የኔው ይሆንልኛል!›› ስትል አሰበች፡፡ አንድ ረጅም ክርም ገምዳ በሸክላው ገንቦ ዙሪያ አሰረች፤ ከዚያም በሆዷ ዙሪያ ጠመጠመችው፡፡ ዛፉንም መውጣት ጀመረች፡፡ ገንቦው አሁንም አሁንም ጉልበት ጉልበቷን እየመታት ዛፍ መውጣቱ ከበዳት፡፡

##
ይህን ሁሉ ጊዜም የሸዋነሰሽ ትንሽ ልጅ ከዛፉ ስር ቆሞ እየተከታተላት ነበር፡፡ እሱም ‹‹አዝለሽው ብትወጪ አይሻልሽሞይ?››አላት፡፡ ሸዋነሰሽ ጥበብ የያዘውን የሸክላ ገንቦ ከጀርባዋ ለማሰር ሞከረች፤ እውነትም አመቺ ነበር፡፡

##
ባጭር ጊዜም ከዛፉ ጫፍ ደረሰች፡፡ እዚያም ቆም አለችና ‹‹ይህ ሁሉ ዕውቀት የኔ እንዲሆን ነው የተፈለገው፤ ግን ይሄው ልጄ ከኔ የበለጠ ብልህ ሆነ!›› በማለት አሰበች፡፡ ሸዋነሰሽ በዚህ በጣም ተናዳ ያንን የሸክላ ገንቦ ከዛፉ ላይ ወደ ታች ወረወረችው፡፡

##
መሬትም ላይ ወድቆ ፍርክስክሱ ወጣ፡፡ ጥበብም ለማንኛውም ሰው በእኩል ተዳረሰ፡፡ በዚህም ምክንያት ነበር ሰዎች እርሻ፣ ሽመና፣ አንጥረኝነትና ሌሎችንም ሰዎች መስራት የሚችሏቸውን ነገሮች ሁሉ የተማሩት፡፡

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Mezemir Girma
* Language: am
