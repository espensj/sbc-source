# ዓመት በዓልን ከአያት ጋር

##
አዱኛና አብይ ከአባታቸው ጋር ከተማ ነው የሚኖሩት፡፡ ዓመት በዓልን በጉጉት ይጠብቃሉ፡፡ ትምህርት ስለሚዘጋ ሳይሆን በዚያ አጋጣሚ አያታቸውን የማት እድል ስለሚያገኙ ነው፡፡ የሴት ትአያታቸው አሳ የሚመረትበት መንደር ከትልቁ ሐይቅ አጠገብ ይኖራሉ፡፡

##
አዱኛና አብይ በጣም ተደስተዋል ምክንያቱም እንደገና አያታቸውን ሊጎበኙ ነው፡፡ በዋዜማው ማታ ሻንጣቸውን ሸካክፈው ወደአያታቸው ቀዬ ለሚያደርጉት ረጂም ጉዞ ተዘጋጁ፡፡ አልተኙም፣ ሌሊቱን ሙሉ ስለበዓሉ ሲያወሩ አደሩ፡፡

##
በነጋታው ጠዋት በአባታቸው መኪና ሆነው ጉዞ ጀመሩ፡፡ ተራራውን እያቆራረጡ፣ የዱር እንስሳትና የሻይቅጠል ማሳዎችን አልፈው እየሄዱ ነው፡፡ የሚያልፉ መኪናዎችን እቆጠሩ፣ መዝሙር እየዘመሩ ነው የሚሄዱት፡፡

##
ከጊዜ በኋላ ልጆቹ ደከማቸውና ተኙ፡፡

##
ከመንደሯ ሲደርሱ አባታቸው ቀሰቀሳቸው፡፡ አያታቸው እመት ሸዋረገድ ዛፍ ጥላ ስር ምንጣፍ ላይ ቁጭ ብለው ረፍት ሲያደርጉ አገኟቸው፡፡ ሸዋረገድ ማለት “የሸዋ ህዝብ የሚሰግድላት፣ የሚያከብት፣ ከፍ ከፍ ያደረጋት” ማለት ነው፡፡ ጠንካራና ቆንጆ ሴትዮ ናት፡፡

##
ሸዋረገድ በክብር ወደቤቷ አስገባቻቸውና በደስታ መዝፈን ያዘች፡፡ የልጅ ልጆቿ ከከተማ የገዙላትን ስጦታዎች በደስታ ሰጧት፡፡ “መጀመሪያ የእኔን ስጦታ ክፈችው” አለ አዱኛ፡፡ “አይደለም፣ መጀመሪያ የኔን” አለ አብይ፡፡

##
ስጦታዎችን ከከፈተች በኋላ አያትዬው የልጅ ልጆቿን መረቀቻቸው፡፡

##
ከዚያም አዱኛና አብይ ወደውጭ ወጡ፡፡ ቢራቢሮዎችንና ወፎችን ማባረር ያዙ፡፡

##
ዛፍ ላይ ይወጣሉ፤ ሐይቁ ውስጥም ይንቦጫረቁ ነበር፡፡

##
ሲመሽ ለራት ወደቤት መጡ፡፡ ምግባቸውን በወጉ ከመጨረሳቸው በፊት እንቅልፍ ጣላቸው፡፡

##
በሚቀጥለው ቀን አባታቸው ልጆቹን ከአያታቸው ጋር ትቷቸው ወደከተማ ተመለሰ፡፡

##
አዱኛና አብይ አያታቸውን ቤት ውስጥ ስራ ያግዟቸው ነበር፡፡ ውሃ ይቀዳሉ፣ የማገዶ እንጨትም ይለቅማሉ፡፡ ዶሮዎች የጣሉትን እንቁላሎች ይሰበስባሉ፣ ቅጠላቅጠል ከአትክልት ስፍራው ይሰበስባሉ፡፡

##
ሸዋረገድ የተለያዩ ምግብ አሰራሮችን ለልጆቹ አስተማሯቸው፡፡ ሩዝና የተጠበሰ አሳ አሰራር እንዴት እንደሚሰራ አሳዩዋቸው፡፡

##
አንድ ቀን ጠዋት አዱኛ የአያቱን ላሞች ሳር ለማጋጥ ወደመስክ ወሰዳቸው፡፡ ላሞቹም ወደጎረቤት ማሳ ሮጠው ገቡ፡፡ የማሳው ባለቤት ገበሬ በአዱኛ ተናደደበት፡፡ አስፈራራው፣ ሰብሉን ስለበሉበት ላሞቹን እንደሚወስድበት አስፈራራው፡፡ ከዚያ ቀን በኋላ ላሞቹ ዳግም ችግር እንዳይገጥማቸው ይጠነቀቅ ጀመር፡፡

##
በሌላ ቀን ልጆቹ ከአያታቸው ጋር ወደገበያ ወጡ፡፡ የሚሸጥ ቅጠላቅጠል፣ ስኳርና ሳሙና ይዛለች፡፡ አብይ ለደንበኞቹ የሚሸጡ ነገሮችን ዋጋ ይናገራል፡፡ አዱኛ ደግሞ የተሸጡ እቃዎችን ለገዢዎች ይጠቀልልላቸዋል፡፡

##
ሲጨርሱ ሁሉም በአንድ ላይ ሆነው ሻይ ጠጡ፡፡ አያታቸው ከሽያጭ ያገኘችውን ገንዘብ በመቁጠር አገዟት፡፡

##
ብዙም ሳይቆዩ በዓላቱም አለፉ ልጆቹም ወደከተማ መመለሻቸው ሆነ፡፡ ሸዋረገድ ለአዱኛ ኮፍያ፣ ለአብይ ደግሞ ሹራብ ሰጠቻቸው፡፡ ለመንገዳቸውም ስንቅ ቋጠረችላቸው፡፡

##
አባታቸው ሊወስዳቸው ሲመጣ እነሱ በበኩላቸው መሄድ አልፈለጉም፡፡ ልጆቹ ሸዋረገድን አብራቸው ወደከተማ እንዲሄዱ ጠየቋቸው፡፡ ፈገግ አሉና እንዲህ አሉ፣ “አይ ልጆቼ ከተማ ለመኖር እንኳ አርጅቻለሁ፡፡ ዳግም ወደኔ ዘንድ እስክትመጡ እተብቃችኋለቹ፡፡”

##
አዱኛ እና አብይ ጥብቅ አድርገው አቀፏቸውና ተሰናበቷቸው፡፡

##
አዱኛና አብይ ወደትምህርት ቤት ሲመለሱ ለጓደኞቻቸው አገር ቤት ስለነበራቸው ቆይታ ነገሯቸው፡፡ አንዳንድ ልጆች የከተማ ህይወት ጥሩ እንደሆነ ያስባሉ፡፡ አንዳንዶቹ ደግሞ ገጠር የተሻለ እንደሆነ ይሰማቸዋል፡፡ ሁሉም ሰው አዱኛና አብይ በጣም ግሩም የሆኑ አያት እንዳላቸው ይስማማሉ፡፡

##
* License: [CC-BY]
* Text: Violet Otieno
* Illustration: Catherine Groenewald
* Translation: Dawit Girma
* Language: am
