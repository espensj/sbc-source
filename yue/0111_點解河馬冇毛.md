# 點解河馬冇毛

##
有一日，兔仔喺河邊散吓步。

##
河馬咁啱都喺度，一路行行吓，一路搵啲好味嘅野草嚟食。

##
河馬冇見到兔仔，一唔小心就踩親兔仔隻腳。兔仔鬧住河馬大嗌：“衰河馬！你冇見到你踩親我隻腳咩？”

##
河馬急住同兔仔道歉：“真係唔好意思，老友！我冇見到你！請原諒我！”兔仔邊處會聽河馬嘅解釋，佢激奀晒，大鬧河馬：“你肯定係有心踩親我㗎！總有一日你會受到懲罰！”

##
兔仔去搵到火，佢對火就話：“趁河馬出水嚟食草嘅時候，向佢放把火啦。佢竟夠膽踩我隻腳。”火回答佢話：“冇問題，老友記！我即刻去照你講嘅噉樣做。”

##
過咗陣，河馬正喺離河岸好遠嘅地方食草。呼嘅一聲，火突然間燒咗起上嚟，燒到河馬身上。

##
河馬大嗌住，急住向河邊走去，但係佢嘅毛已經全部燒咗晒。河馬好傷心噉話：“我嘅毛全部被火燒咗晒！你燒晒我嘅毛！佢全都唔見咗！我好靚嘅毛！”

##
河馬嘅毛燒咗，兔仔就好合皮。然之後直到今日，河馬都唔敢離河岸太遠，因為佢驚又要被火燒啦。

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: dohliam
* Language: yue
